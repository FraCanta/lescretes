{
  "terroir": {
    "hero": {
      "title": "Il Terroir: Un Tesoro Protetto tra le Grandi Alpi e le Vigne Rigogliose"
    },
    "intro": [
      {
        "p": "Situata nel cuore delle Alpi ed incastonata tra “quattro grandi” come il Monte Bianco, il Cervino, il Monte Rosa ed il Gran Paradiso, la Valle d’Aosta è la più piccola delle regioni d’Italia."
      },
      {
        "p": "La Valle d’Aosta è la regione europea con la maggior concentrazione di aree protette. Il 13% della superficie totale è occupata da parchi, riserve naturali e oasi. La maggiore estensione protetta è quella del Parco Nazionale Gran Paradiso, seguita dal Parco Regionale Mont Avic. Orograficamente è divisa in due dalla Dora Baltea che scorre nella valle centrale in direzione ovest-est, ed evidenzia due versanti, uno ombroso esposto a nord detto envers nel dialetto locale, e uno assolato e arido esposto a sud detto adret. Nella Valle centrale confluiscono una ventina di valli laterali orientate lungo l’asse nord-sud."
      },
      {
        "p": "La vite in questo territorio trova il suo habitat ideale sui terrazzamenti ventilati che si estendono lungo la valle centrale e salgono a ridosso della montagna."
      }
    ],
    "paragrafi": [
      {
        "title": "I vini rossi",
        "descrizione": [
          {
            "p": "I vini rossi Les Crêtes nascono tra 350-800 m di altitudine. I vigneti sono frazionati in micro-parcelle (con estensione media inferiore a 1500 mq.), in forte pendenza e sono caratterizzati da medie densità d’impianto (6-9.000 piedi/ha). Oltre che nelle zone di Les Crêtes e La Tour di Aymavilles, con esposizione Nord/Ovest, le uve si trovano anche nelle vigne Les Toules di Sarre, zona vocazionale storica del Torrette, e nelle vigne di Saint Christophe con esposizione Sud."
          },
          {
            "p": "Il Nebbiolo invece, da sempre presente anche in Valle d’Aosta, viene coltivato nel fondovalle alluvionale di origine glaciale (nelle zone vocate di Arnad e Issogne)."
          },
          {
            "p": "In località Bufferia e Sazzé di Aymavilles hanno origine le uve destinate a diventare i nostri vini rossi più tradizionali. I vigneti hanno dai 20 ai 70 anni, si tratta delle vecchie vigne di famiglia. Il terreno è sabbioso e in forte pendenza, con esposizione Ovest."
          },
          {
            "p": "Il Pinot Nero Revei, che in patois significa orologio, è legato invece alla storia della torre medievale che domina il vigneto di Aymavilles dove nascono le uve con produciamo questo vino di lunga attesa."
          }
        ]
      },
      {
        "title": "I vini bianchi",
        "descrizione": [
          {
            "p": "I vigneti, da cui nascono i nostri vini bianchi, sono coltivati tra 600-800 m di altitudine. Per la conformazione geografica della Valle d’Aosta, le forti pendenze e per motivi di successione ereditaria, sono frazionati in micro-parcelle (estensione media inferiore a 1500 mq.). Sono inoltre caratterizzati da elevate densità d’impianto (8-9.000 piedi/ha)."
          },
          {
            "p": "L’accorpamento più esteso si sviluppa nella zona Les Crêtes di Aymavilles, dove la collina offre ai visitatori la sua torre medievale, oggi punto di degustazione accessibile ai nostri clienti."
          },
          {
            "p": "Nella zona di Aymavilles e anche a Saint Christophe, alle porte di Aosta, troviamo i vigneti di Petite Arvine Valle d’Aosta e Chardonnay Valle d’Aosta. In bassa Valle, nella zona di Montjovet, nascono invece le uve di Fleur – Petite Arvine Valle d’Aosta. Il Pinot Gris nasce invece dalle uve coltivate ad Aymavilles e a Saint Nicolas."
          }
        ]
      },
      {
        "title": "Le bollicine e i desserts",
        "descrizione": [
          {
            "p": "Il Neblù è un blend di uve a bacca nera, coltivate nelle nostre proprietà sin dall’antichità. Dal 2005 Les Crêtes ha avviato la vinificazione in spumante, dando vita ad un Metodo Classico unico nel suo genere. Pressatura soffice con fermentazione a temperatura controllata (14 °C) di 12 giorni, Spumantizzazione con Metodo Classico e affinamento “sur lies” di 24 mesi. Di colore brillante, cerasuolo chiaro. Perlage fine e persistente, al naso fruttato con sentori di ciliegia, ribes e piccoli frutti rossi. In bocca secco, fresco e sapido, con finale persistente. Una bollicina unica nel suo genere."
          },
          {
            "p": "Rebàn (in dialetto valdostano “nastro”), nasce per celebrare, un momento s peciale. E’ il primo Metodo Classico valdostano di Petite Arvine vinificato in purezza. E’ uno spumante varietale che esprime la freschezza e la salinità tipiche del vitigno ed espressivo del terroir valdostano."
          },
          {
            "p": "Il nostro vino da uve stramature – Doré – nasce ad un’altitudine media di circa 700 metri s.l.m. Le uve appassite in pianta, raccolte a precedere la prima nevicata, subiscono una pressatura soffice e sono lasciate fermentare per 25 giorni a temperatura controllata e proseguono poi l’affinamento per 12 mesi. Note di zabaione, crema pasticcera, miele, bacche aromatiche, caramello e albicocche secche avvolgono il palato con un lungo finale fruttato. Il vino da uve stramature Doré stupisce per il profumo intenso e un’inaspettata freschezza."
          }
        ]
      }
    ],
    "banner": {
      "title": "Scopri la nostra selezione di vini. Potrai assaporare tutta la nostra esperienza.",
      "btn2": "La nostra selezione di vini",
      "link2": "/i-vini"
    }
  }
}
