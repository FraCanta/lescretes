{
  "storia": {
    "hero": {
      "title": "La nostra è una storia che parla di leggenda e filosofia di vita",
      "img": "/assets/storia.webp"
    },
    "section1": {
      "paragrafi": [
        {
          "title": "La leggenda",
          "descrizione": [
            {
              "p": "Le figlie, Elena ed Eleonora, del 1977 e del 1980, avevano il compito di ricercare nei prati di Ozein le coccinelle per l'azienda. Queste coccinelle venivano poi trasportate con cura e rilasciate in vigna, poiché utili a combattere gli acari nocivi. Questa attività era più di un gioco per le bambine, ed erano divertite a osservarle."
            },
            {
              "p": "Questa scelta della famiglia Charrère non era una fiaba, ma una pratica concreta che riflette l'approccio sostenibile che la famiglia ha sempre avuto nella sua storia."
            }
          ]
        },
        {
          "title": "L’inizio",
          "descrizione": [
            {
              "p": "Il trisnonno Bernardin Charrère emigrò dall’ Alta Savoia ad Aymavilles intorno al 1750, costruendo l'edificio attualmente esistente con cantine e un frantoio per le noci."
            },
            {
              "p": "Il bisnonno Etienne ampliò l'attività, includendo la produzione di sidro in risposta alle esigenze del mercato e dell'economia dell'epoca. Aggiunse anche un mulino per macinare i creali locali. Il nonno Louis si adattò nuovamente alle esigenze del mercato costruendo un nuovo mulino."
            },
            {
              "p": "Antoine, padre di Costantino, gestì l'attività fino al 1955 quando l'olio d'oliva iniziò ad arrivare da altre regioni. Fu quindi necessario cambiare produzione e la scelta fu quella di produrre vini di alta qualità. L'attenzione fu posta sul pubblico e per distinguersi meglio si avviò un processo di personalizzazione a livello colturale (vinificazione separata dei crus), commerciale (indicazione delle località geografiche di ciascun vigneto) e storico (preservazione dei vitigni autoctoni) che avrebbero contribuito a valorizzare la Valle d'Aosta."
            }
          ]
        },
        {
          "title": "Costantino Charrère",
          "descrizione": [
            {
              "p": "Costantino, atletico professore di ginnastica, come la moglie peraltro, e maestro di sci, ha continuato l’opera del papà Antoine e della mamma Ida, dedicandosi con passione alla viticoltura. Dapprima selezionando vitigni che altrimenti si sarebbero persi nelle montagne valdostane: la Premetta (Prié Rouge), rarissimo vitigno in via di estinzione, le cui uve sono ora vinificate in purezza secondo un protocollo innovativo in spumante metodo classico e il Fumin, altro ceppo “autoctono”, salvato dall’estinzione e vinificato con risultati eclatanti, tanto da meritarsi già nel 1999 l’attenzione della critica Nazionale con “Il sole di Luigi Veronelli”."
            },
            {
              "p": "In Seguito, lasciato l’insegnamento, Costantino è spinto dal desiderio di dedicarsi completamente alla sua passione per il vino e realizzando quella che è ora Les Crêtes, sempre in Aymavilles, impiantando nuovi vigneti anche in altri comuni della Valle d’Aosta."
            },
            {
              "p": "Oggi, l’azienda, di proprietà della Famiglia Charrère, gestisce 35 ettari di vigneto distribuiti in sei comuni valdostani. Con la sua produzione annua di 250.000 bottiglie è la più grande azienda privata operativa sul territorio regionale."
            }
          ]
        }
      ]
    },

    "section3": {
      "title": "La nostra filosofia",
      "descrizione": [
        {
          "p": "L’azienda Les Crêtes produce <a href='/vini' title='i vini di Les Cretes' class='font-bold underline'>i suoi vini</a> in un contesto alpino, che si sviluppa ai piedi del Monte Bianco, caratterizzato da montagne elevate, pendenze sabbiose e temperature rigide. Il microclima fresco, secco e ventilato è caratterizzato da suoli di origine morenica, drenanti e a forte componente minerale."
        },
        {
          "p": "L’attenzione all’ambiente e le tecniche di coltivazione sono aspetti fondamentali per la nostra realtà. Questa ha un legame intrinseco e focalizzato con l’habitat circostante. Ogni attività viene svolta con la massima dedizione e cura, in relazione alla qualità e alla passione che ci contraddistingue."
        },
        {
          "p": "Les Crêtes inoltre segue le linee guida dei programmi europei di settore per quanto concerne i trattamenti fitosanitari, scegliendo di fare un utilizzo ridotto di fitofarmaci. Questa è la nostra filosofia."
        }
      ],
      "title2": "Dare valore al territorio significa tutelarne l’identità",
      "descrizione2": [
        {
          "p": "Il principio cardine della filosofia dell’azienda è continuare a seguire i valori delle generazioni passate valorizzando il <a href='/terroir' title='Pagina Terroir' class='font-bold underline'> “Terroir” </a> con fedeltà e rispetto delle tradizioni. Lo sguardo, però, è sempre rivolto a quel futuro di innovazione che permette di esprimere appieno le potenzialità di un territorio vitivinicolo di montagna come quello valdostano. Una realtà unica ed irripetibile."
        },
        {
          "p": "La gestione agronomica, in prevalenza manuale, segue le pratiche della lotta integrata a tutela dell’ambiente e a salvaguardia del territorio. Le condizioni climatiche favoriscono inoltre una coltivazione a basso impatto ambientale."
        },
        {
          "p": "Le uve, raccolte a mano, sono disposte in piccole casse, per proteggerne l’integrità e vengono trasformate con grande attenzione. I vini, sapidi freschi ed eleganti, esprimono questa filosofia e l’essenza del ”terroir” di montagna. Sono figli di una cantina a conduzione famigliare, di piccoli appezzamenti coltivati a mano e curati nei dettagli, per ottenere uve sane, con basse rese, seguendo sia in campo che in cantina, le pratiche tradizionali ed eco-sostenibili, a tutela dell’ambiente e del territorio."
        }
      ]
    },
    "testimonials": {
      "title": "Dicono di noi",
      "button": "Scrivi Recensione"
    }
  }
}
